# De reis van Discipl

[De reis van Discipl](https://erwinelling.github.io/Discipl) beschrijft het verhaal van de geschiedenis van Discipl volgens de structuur van De Reis van de Held. Het bevat inzichten die het team van Discipl heeft opgedaan in een serie strategische sessies met Veld organisatieontwikkeling.

Het is bedoeld als:
* Een gemeenschappelijk verhaal dat de teamleden van Discipl bindt
* Een stramien voor  een begrijpelijk verhaal (zonder jargon) voor andere belanghebbenden

Het biedt de basis voor de verdere ontwikkeling van de (communicatie)strategie van Discipl en de organisatieontwikkeling van Discipl. Het is geschreven met het inzicht dat is ontstaan, namelijk dat Discipl naast een club pionierende bevlogen mensen, project, technologie, randvoorwaarden en een visie, ook vooral een beweging is, die bovendien steeds groter wordt.

Het eind van dit verhaal, daar waar de verdere reis begint, biedt aanknopingspunten voor de manier waarop betrokkenen uitgenodigd worden om mee te gaan op de door Discipl ingeslagen weg. Om bondgenoten aan te haken bij de beweging kan het verhaal bijvoorbeeld uitgebreid worden met begrijpelijke praktijkvoorbeelden.

Deze versie is bedoeld als een levend document, een verhaal dat aangepast kan worden en waarop voortgebouwd kan worden. We nodigen jullie uit om het te lezen, het op jullie in te laten werken en het er met elkaar over te hebben. Om jullie feedback te verzamelen zullen we jullie over een week of twee een aantal vragen sturen.

Hartelijke groet,
Annedien Hoen en Erwin Elling
Veld organisatieontwikkeling
